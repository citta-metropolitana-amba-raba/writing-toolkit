.. _immagini-e-video:

Immagini, video
===============

Archiviazione
-------------

È una buona pratica organizzarsi in modo da avere un archivio delle immagini funzionale e ordinato. A questo scopo dovresti:

- nominare i file di modo che contengano parole chiave relative all’oggetto della foto e alla data di acquisizione. In alternativa, usa dei nomi uniformi tra tutti i file;
- organizzare le foto in cartelle, per tema o evento;
- utilizzare i tag, pensando a possibili utilizzi alternativi per una stessa foto;
- effettuare un backup periodico delle immagini.

|

Pubblicare immagini
-------------------

Dedica tempo alla produzione, alla ricerca e alla selezione delle immagini: una buona foto può fare la differenza e dare valore al tuo contenuto. Non pubblicare:

- foto inutili;
- sequenze di foto simili tra loro se non aggiungono significato;
- foto troppo pesanti. 

Come ogni contenuto che pubblichi sul web, ci vuole buon senso anche nella pubblicazione di immagini. 

Ricordati di:

- citare l’autore;
- riportare la licenza di pubblicazione.

Quando pubblichi un’immagine assicurati:

- che il file abbia un nome che ne rifletta il contenuto (per esempio, se pubblichi una foto del Teatro antico di Taormina il nome del file potrebbe essere teatro-antico-taormina.jpg): sarà più facile indicizzarla per i motori di ricerca e di conseguenza per gli utenti trovarla;
- di aggiungere una didascalia e inserire `un testo alternativo per l'accessibilità <https://cad.readthedocs.io/it/v2017-12-13/_rst/capo5_sezione1_art53.html>`_. 

|

Dimensione delle immagini
-------------------------

Le dimensioni delle immagini influenzano la velocità di caricamento della pagina: è quindi fondamentale rispettare alcune buone pratiche per tenere sotto controllo peso, risoluzione e proporzioni del file.

Prima di pubblicare un’immagine è opportuno verificare che sia ottimizzata per il web:

- Risoluzione: 72 ppi
- Formato: JPG (JPEG), PNG
- Modello di colori: RGB

|

Editing immagini
----------------

Se hai la necessità di fare semplici modifiche alle immagini (correggere le dimensioni o la luminosità, ritagliare, ruotare, ecc.) puoi sfruttare alcuni servizi online gratuiti:

- `Photoshop Express Editor <http://www.photoshop.com/tools?wf=editor>`_
- `Google Nik Collection <https://www.google.com/nikcollection/>`_
- `Pixlr Express <https://pixlr.com/express/>`_
- `Fotor <http://www.fotor.com/>`_

Altri strumenti online ti permettono di fare altri tipi di editing con le immagini: 

- `Pablo <https://pablo.buffer.com/>`_: permette di convertire le immagini in dimensioni adatte al web o ai canali social e di associare scritte e loghi.
- `Photocollage <https://www.photocollage.com/>`_: permette di creare collage di diverse foto.
- `Canva <https://www.canva.com/it_it/>`_: propone una serie di template per creare immagini unendo foto, testi e elementi grafici.

|

Editing video
-------------

Esistono dei tool online anche per piccoli e utili interventi di editing video, come per esempio l’`aggiunta di una traccia audio <https://support.google.com/youtube/answer/3376882>`_ o `di sottotitoli <https://support.google.com/youtube/answer/2734796?hl=it>`_. YouTube ne mette a disposizione diversi: qui trovi una guida all’editing con YouTube. 

Alcuni strumenti online (per esempio `Ezgif <https://ezgif.com/>`_) permettono di creare facilmente delle animazioni di pochi secondi (in formato Gif) partendo da una serie di immagini statiche o da porzioni di video, eventualmente aggiungendo sottotitoli, testi, semplici effetti.

|

Ricerca fotografica
-------------------

Esistono dei servizi online (es. `Invision <https://www.invisionapp.com/>`_) che permettono di creare una dashboard per organizzare e gestire in modo condiviso la raccolta fotografica legata a un progetto (per esempio il lancio di un nuovo sito). Questo permette a tutte le persone che lavorano al progetto di avere sempre accesso e di gestire in modo collaborativo la selezione di immagini.
