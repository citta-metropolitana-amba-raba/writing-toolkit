Scrivere per i motori di ricerca
================================

Didascalie
----------

Accompagna sempre le immagini con delle didascalie sintetiche (non più di due righe). Ricorda, `quando necessario <http://design-italia.readthedocs.io/it/stable/doc/content-design/linguaggio.html#immagini>`__, di:

-  citare l’autore;

-  riportare la licenza di pubblicazione.

|

Migrazione dei contenuti
------------------------

Nel caso di contenuti trasferiti in una nuova versione del sito o in un’altra sezione, usa dei *redirect* per non perdere l’indicizzazione delle pagine e dei contenuti della versione precedente. In questo modo puoi indirizzare gli utenti che arrivano dai motori di ricerca verso i contenuti che stanno cercando. 

|

Parole chiave
-------------

Crea una lista delle parole chiave che definiscono gli argomenti del tuo sito, elimina i sinonimi, cerca di usare i termini più semplici possibili. Usa questa lista per costruire i menu di navigazione del tuo sito e per classificare i tuoi contenuti (per esempio usandoli come tag quando scrivi articoli).

Per individuare i termini che sono più cercati dagli utenti usa `Google Trends <https://trends.google.it/trends/>`__.

|

Sommari
-------

Il sommario è un testo breve che riassume in modo chiaro il contenuto della pagina.

Il sommario dovrebbe:

-  essere presente in tutte le pagine;

-  non superare i 150 caratteri;

-  finire con il punto;

-  non ripetere il contenuto del titolo o del testo;

-  essere chiaro e specifico.

|

Titoli
------

I titoli della pagina devono spiegare bene il contenuto della pagina in massimo 65 caratteri. È possibile scrivere un testo più lungo solo se essenziale per rendere il titolo chiaro, ma deve essere un’eccezione in quanto:

-  Google taglia i testi che superano i 65 caratteri;

-  Titoli troppo lunghi sono difficili da capire;

Il titolo dovrebbe inoltre:

-  essere chiaro e descrittivo dei contenuti della pagina;

-  essere incisivo e ottimizzato per la ricerca;

-  non contenere caratteri speciali (inclusi slash e trattini);

-  non avere il punto alla fine;

-  rispettare le normali regole sulle maiuscole (non usare le maiuscole per tutti i termini); 

-  non usare acronimi.

**Usa**
   *Riduci, riusa, ricicla: come gestire i rifiuti a Venezia*

**Non usare**
   *Io riduco, riuso, riciclo*

|

Consulta anche la `Guida alla SEO <https://design-italia.readthedocs.io/it/stable/doc/content-design/seo.html#titolo-del-contenuto>`_ nelle Linee guida di design.
