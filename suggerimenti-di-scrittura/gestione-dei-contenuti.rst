Gestione dei contenuti
======================

La progettazione e la gestione dei contenuti devono essere pensate all'interno del più ampio percorso di progettazione o riprogrettazione di un servizio. Esse chiamano in causa decisioni di architettura dell'informazione e decisioni chiave relative alla terminologia da utilizzare e al tono di voce.

L'esito di questo percorso è la creazione dell'ecosistema informativo in cui l'utente cercherà e utilizzerà i servizi della Pubblica Amministrazione. Per approfondire vai alla `sezione dedicata al linguaggio e ai contenuti <https://design-italia.readthedocs.io/it/latest/doc/content-design.html>`_ delle linee guida di design dei servizi della Pubblica Amministrazione.


Aggiorna i contenuti
--------------------

Un contenuto aggiornato è sinonimo di credibilità.

Migliora costantemente i testi:

- facendo revisioni periodiche e programmate;

- analizzando i feedback degli utenti.


Non scrivere mai “Pagina in aggiornamento” o “Questa pagina non è aggiornata”.

Quando fai un aggiornamento rilevante del contenuto di una pagina, segnalalo agli utenti con delle note.

|

Approfondisci le informazioni
-----------------------------

Prima di creare o di revisionare qualsiasi contenuto, approfondisci il tema che stai trattando. Assicurati di conoscere bene gli argomenti di cui parli: spesso i contenuti sono ambigui, perché chi li scrive non è sicuro delle informazioni.

|

Contenuti obsoleti
------------------

Non lasciare pubblicati i contenuti obsoleti del tuo sito.

Quando un’intera pagina o sezione del tuo sito diventa obsoleta, utilizza dei *redirect* verso dei contenuti analoghi ma aggiornati. 

|

Misura i risultati
------------------

Per verificare l’efficacia dei tuoi contenuti, fissa degli obiettivi misurabili, a seconda dello scopo che vuoi raggiungere:

- aumentare gli utenti;
- aumentare l’uso del servizio;
- ridurre il tempo che gli utenti impiegano a ottenere qualcosa online. 

Un buon metodo di lavoro è definire un obiettivo chiaro per ciascuna pagina web (eliminando le pagine che non hanno obiettivi chiari). Misura l’efficacia dei tuoi contenuti rispetto a questi obiettivi, attraverso dei :ref:`test <test-contenuti>` o degli strumenti di `web analytics <https://designers.italia.it/kit/analytics/>`_. 

|

Pianifica i contenuti
---------------------

Prima di pubblicare un nuovo contenuto, analizza ciò che le persone cercano e concentrati sui loro bisogni. Ogni pagina che crei deve avere uno scopo unico e chiaro, la prima cosa è definirlo, in termini di capacità di quella pagina di dare risposta ai bisogni delle persone.

Concentrati sulle cose importanti. Fai un `esercizio di content journey <https://docs.google.com/presentation/d/1x5wtOl0D5LZEugRAp7-XwNdcyAV_ScG9O2e9Jy2Pnbg/edit#slide=id.g3aa676022e_0_394>`_ per capire:

- che tipo di informazioni cercano gli utenti;
- in quale sezione del sito cercano le informazioni.

Quando crei una pagina, come prima cosa definisci a cosa serve e in che modo risponde a un bisogno dei cittadini (o di specifiche categorie di cittadini).

**Usa**
   *Questa pagina serve a spiegare cosa fa il Ministero dell’Interno.*

Non creare più pagine web con lo stesso scopo

|

Revisiona i contenuti
---------------------

Fai periodicamente una revisione dei contenuti vecchi e nuovi dentro tutte le interfacce, sia *desktop* che *mobile*.

Quando sono necessari interventi rilevanti sui testi, fai una seconda revisione usando degli strumenti di scrittura collaborativa come Google Docs (guarda un `esempio di revisione collaborativa <https://docs.google.com/document/d/1nkfs_xaMZdn2Q6ohSWYbFP7bvLnmKO75hyqO3ws38Fc/edit?usp=sharing>`_).

|

.. _test-contenuti:

Test sui contenuti
------------------

Fai dei test periodici sui contenuti del tuo sito, per verificare se i contenuti e le informazioni sono chiari e facili da trovare.

- Audit dei contenuti: fai `un audit sui contenuti del tuo sito <https://docs.google.com/spreadsheets/u/1/d/1tmVB0unvsZ5wViYFtyaf95t69Pt4a5JAIFmGdjJjdwI/edit?usp=sharing>`_, coinvolgendo altre persone nella valutazione;
- Fai dei test con gli utenti, utilizzando `i test di usabilità <https://designers.italia.it/kit/usability-test/>`_ e gli `A/B test <https://medium.com/designers-italia/la-b-testing-a-supporto-della-user-experience-aec73bc0fbb>`_.
