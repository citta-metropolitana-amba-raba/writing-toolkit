Regole di formattazione
=======================

Corsivo
-------

Il corsivo rende più difficile la lettura del testo. Usalo solo in caso di:

-  indicazioni bibliografiche, opere d’arte o cinematografiche;

-  parole straniere, ma solo di uso non comune e in ambito non specialistico.

|

Grassetto
---------

Privilegia l’uso di titoli o elenchi per mettere in evidenza il testo. Nel corpo del testo puoi usare il grassetto per evidenziare le parole chiave.

|

Tabelle
-------

Le tabelle possono essere utili per spiegare facilmente dei concetti. Ricorda però:

-  di non inserire troppo testo all’interno della tabella: otterresti il risultato opposto;

-  di usare tabelle con poche colonne, per non rendere difficile la lettura con dispositivi mobili.

|

Testo sottolineato
------------------

Non usare testo sottolineato: sul web il testo sottolineato indica sempre dei link.

